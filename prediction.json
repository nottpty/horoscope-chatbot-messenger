{
    "1": "มักเป็นคนที่ค่อนข้างเงียบขรึม และมีโลกส่วนตัวสูง แต่เป็นคนมีความแข็งแกร่ง กล้าหาญ อดทน และมุ่งมั่นในสิ่งที่ตัวเองรับผิดชอบอยู่ ไม่ว่าจะเป็นเรื่องงาน เรื่องเรียน หรือแม้กระทั่งเรื่องความรัก \n\nแต่ข้อเสียก็มีเหมือนกันนะ คือการคิดรอบคอบเกินไปนี่แหละที่จะทำให้เรื่องที่ควรด่วน กลับช้า ไม่ทันการณ์ นอกจากนั้นก็จะมีเรื่องที่เป็นคนค่อนข้างโมโหร้าย และเอาแต่ใจตัวเองนิดหน่อย แต่คุณก็เต็มที่กับความรักสุดๆไปเลยนะจ๊ะ ขอบอก",
    "2": "มักเป็นคนมีเสน่ห์ (โดยเฉพาะกับเพศตรงข้าม) มากๆเลยล่ะ อีกทั้งยังเป็นคนหวานไหวสไตล์กวีอีกด้วย และด้วยความที่เป็นคนมีวาทศิลป์ดี จึงเป็นคนปลอบใจคนอื่นได้เก่งมากๆ และใครๆก็ประทับใจตรงจุดนี้แหละ \n\nในเรื่องของความรัก คุณเป็นคนมีความโรแมนติกมากๆ สนุกที่จะทำเซอร์ไพรส์ให้คนรักอยู่บ่อยๆ ส่วนข้อเสียของคุณก็อยู่ตรงที่...ความเจ้าชู้นี่แหละถ้าคิดจะคบกับคุณละก็ ต้องระวังตัวไว้บ้างนะ",
    "3": "มักเป็นคนอารมณ์ดี อัธยาศัยดี มนุษย์สัมพันธ์ดี นิสัยน่ารัก จึงทำให้เข้ากับคนอื่นได้ง่าย ไม่ว่าใครคนนั้นจะเป็นคนระดับไหนก็ตาม หรือจะเพิ่งรู้จักกันไม่นานก็เถอะ และใครๆเหล่านั้นก็ต่างชอบใจเขาด้วยนะ แต่ถึงคุณจะเป็นคนที่สนุกสนานบานฉ่ำแค่ไหน \n\nแต่ก็เป็นคนที่ค่อนข้างมีระเบียบแบบแผนในชีวิตอยู่พอสมควรเลยล่ะ ออกจะเป็นคนเจ้าระเบียบอ่ะ ส่วนในเรื่องความรัก คุณเป็นคนที่ชอบคนที่มีความกระตือรือร้น และร่าเริงแจ่มใส ข้อเสียของคุณก็คือ ความเจ้าชู้ และปิ๊งคนง่ายไปนิดนี่แหละ",
    "4": "มักเป็นคนที่มีความจริงใจ ใสซื่อ ซื่อสัตย์ ขยัน และอดทนสุดๆ ไม่ว่าจะกับเรื่องอะไรก็ตาม โดยเฉพาะเรื่องของความรัก คนๆนี้มักจะไม่ค่อยมีปากเสียงกับหวานใจเท่าไหร่เลย ส่วนใหญ่จะเป็นฝ่ายยอมซะมากกว่า \n\nแต่ถ้าเขาฟิวส์ขาดสุดๆ ขึ้นมาละก็น่ากลัวเหมือนกันนะ ส่วนข้อเสียของคุณคือ การไม่มีปากมีเสียง และยอมซะทุกอย่างนี่แหละจึงมักจะเก็บกด และระเบิดออกมาตูมเดียว และเวลารักใคร ก็ชอบรักแบบหน้ามืดตามัว",
    "5": "มักเป็นคนที่มีเล่ห์เหลี่ยม ฉลาด ทันคน จึงไม่ค่อยจนมุมใครง่ายๆ และก็ไม่ยอมเสียเปรียบใครเด็ดขาดด้วยเช่นกัน เรื่องที่จะโดนหลอกให้รักแล้วทิ้งน่ะเหรอ เมินซะเถอะ ถ้ามีก็ถือว่าฟลุคสุดๆแล้วล่ะ แต่ก็ใช่ว่าคุณจะรักใครไม่จริงหรอกนะ \n\nตรงกันข้ามเลยต่างหากล่ะ เพราะเมื่อคุณรักใครแล้วละก็ จะรักและทุ่มเทสุดๆไปเลยทีเดียว แต่ก็ไม่ค่อยมีใครกล้าหักอกคนๆนี้หรอกนะ ด้วยความที่เขาเป็นคนเจ้าเสน่ห์ไม่น้อยไปกว่าใครนั่นไงล่ะ จึงทำให้หักอกไม่ลง",
    "6": "มักเป็นคนที่มีความโรแมนติกมากๆ และก็ไม่อายที่จะทำเรื่องแบบนี้ให้คนรัก แม้ว่าจะอยู่ต่อหน้าสาธารณะก็ตาม อีกทั้งยังเป็นคนที่เต็มไปด้วยความอบอุ่น และชอบดูแลเทคแคร์คนรอบข้างอยู่เสมอๆอีกด้วย (โดยเฉพาะคนที่รัก) นอกจากนั้นคนๆนี้ยังให้ได้ทุกอย่างกับคนรักอีกด้วย \n\nให้ได้ชนิดที่เรียกว่าใครๆก็คาดไม่ถึงเชียวล่ะ ข้อเสียของคุณคือ เป็นคนที่อาจจะค่อนข้างเก็บตัวไปสักหน่อย ไม่ชอบออกไปผจญฝุ่นควัน และผู้คนข้างนอก และทุ่มเทมากเกินไปนิด แต่ก็เป็นคนที่รักครอบครัว และมีความจริงใจให้กับคนที่คบอยู่นะจ๊ะ",
    "7": "มักเป็นคนที่มีเสน่ห์ในแบบที่คนอื่นไม่ค่อยมี เป็นเสน่ห์แบบที่น่าค้นหา และน่าติดตาม และไม่รู้เป็นไรสิ คนๆนี้มักจะมีคนที่อายุต่างกันมากๆมาหลงไหล ถ้าไม่อายุน้อยกว่ามากๆก็จะเป็นคนที่อายุมากกว่ามากๆไปเลย \n\nข้อเสียของคนๆนี้คือ มักจะมองแต่เรื่องของตัวเองเป็นเรื่องใหญ่ และมองความทุกข์ของคนอื่นเป็นเรื่องเล็ก ทำให้เข้ากับใครได้ยากไปนิดนึง แต่ก็ยังอยู่ในระยะที่แก้ไขปรับปรุงได้จ้า ถ้าเต็มใจและยอมรับที่จะทำนะ",
    "8": "มักเป็นคนที่มีความเอื้อเฟื้อเผื่อแผ่ และมีน้ำใจกับคนอื่นมากๆ เป็นคนที่ค่อนข้างแฟร์ ไม่ชอบเอาเปรียบใคร และไม่ชอบให้ใครมาเอาเปรียบ ข้อเสียของคุณ คือ เป็นคนที่ค่อนข้างสุรุ่ยสุร่ายไปหน่อย \n\nชอบทุ่มเทให้กับคนที่ตัวเองพอใจมากเกินไป แม้ว่าจะยังไม่ตกลงเป็นแฟนกันก็ตาม และมักจะใช้เงินกับทุกๆเรื่องจนติดเป็นนิสัย ที่สำคัญ เป็นคนที่รักตัวเองมากๆๆๆๆ จนไม่อาจที่จะเสียสละความสุขส่วนตัวให้กับใครเลย แม้ว่าจะรักเขามากก็ตาม",
    "9": "มักเป็นคนที่มีจิตใจเข้มแข็ง และสามารถเสียสละได้เพื่อความสุขของคนที่ตัวเองรัก เป็นคนที่ไม่มีพิษมีภัยกับใคร ดูใสๆ ซื่อๆ แต่จริงๆแล้วก็ไม่ได้ใสซื่อขนาดให้ใครมาหลอกเล่นๆได้หรอกนะ โปรดอย่าเข้าใจผิด \n\nเพราะคนๆนี้ไม่ยอมตกอยู่ใต้อำนาจใครง่ายๆหรอกนะ เขาจะยอมทำก็เฉพาะกับคนที่อยากทำให้เท่านั้น ถ้าไม่อยากน่ะเหรอ ขอร้องให้ตายก็ไม่สนใจหรอกย่ะ และที่สำคัญนะ คนๆนี้เป็นคนที่ขยันหาเรื่องตื่นเต้นเร้าใจมาเซอร์ไพรส์คนรักได้ตลอดเลยล่ะ"
}